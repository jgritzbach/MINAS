# Můj insolvenční asistent (MINAS)


Můj insolvenční asistent (MINAS) je webová aplikace mající za cíl usnadnit analýzu a správu průběhu insolvenčního řízení.

## Hlavní myšlenka

Projekt MINAS najde využití zejména u pracovníků soudu, kteří díky němu budou moci rychleji vyhodnocovat průběh insolvenčního řízení, analyzovat data o dlužníku a věřitelích a využít je pro automatizaci tvorby soudních usnesení.

Užitečný bude advokátům a insolvenčním správcům, kteří se chystají zpracovat klientům návrh na povolení oddlužení, a chtějí si připomenout povinné náležitosti takového návrhu. 

Ostatně kterýkoliv zájemce o proces oddlužení jej může využít k nezávaznému nahlédnutí do složitého procesu insolvenčního řízení, a učinit si o jeho průběhu lepší představu.

## Pozadí vzniku
V průběhu let 2019-2023 jsem na insolvenčním soudě vyvíjel vlastní projekt ve VBA, který mi měl usnadnit mou každodenní činnost vyššího soudního úředníka.

Můj projekt se soustředil na web scraping insolvenčního rejstříku, analýzu jeho dat, a jejich využití pro automatizaci tvorby soudních rozhodnutí.

Během let se projekt rozrostl na několik tisíc řádků kódu, zahrnujíce značné množství vlastních tříd, rozhraní a formulářů.

## Potřeba změny
VBA je zastaralý jazyk bez další perspektivy, značně omezený v možnostech OOP a příliš vázaný na prostředí aplikací MS Office. 

Projekt MINAS představuje moji snahu postupně přetvořit původní rozsáhlý VBA projekt do moderní podoby webové aplikace.

Vzhledem k rozsahu původního projektu bude toto běh na delší trať a lze očekávat, že jednotlivé funckionality budou převáděny postupně. 

Projekt je v úplném počátku, vše může být předmětem změny.
V současnosti je k dispozici pouze posuzování návrhu na povolení oddlužení před úpadkem, které sestává jednak z vyhodnocení náležitostí formuláře na povolení oddlužení, a současně z výpočtu možné srážky a nezabavitelné částky z příjmů dlužníka.

## DŮLEŽITÉ UPOZORNĚNÍ - disclaimer!

Projekt MINAS nelze používat jako náhradu za advokátní služby! Máte-li právní problém nebo dotaz, vždy se obraťte na svého advokáta! 

Projekt jako celek ani žádná jeho dílčí část nepředstavuje v žádném případě právní radu a nesmí být takto používán!

Projekt slouží pro základní orientaci. Nikdy nelze předjímat rozhodnutí nezávislého soudu, který jediný má rozhodovací pravomoc.

Projekt není zaštítěn žádnou státní či veřejnou institucí. Jedná se o vlastní soukromou iniciativu jednotlivce se znalostmi programování i práva.

Primárním účelem díla je prezentovat potenciál využití webových technologií v odvětví insolvenčního práva. Nejedná se tedy o právnický, ale především programátorský projekt.

Autor neodpovídá za škodu vzniklou využitím díla v rozporu s jeho účelem,
